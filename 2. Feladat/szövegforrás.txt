Assassin's Creed Reneszánsz 
1.  
Fent, a magasban fáklyák lobogtak, és fénybe borították a Palazzo 
Vecchio és Bargello tornyait, de valamivel északabbra, a katedrális 
előtti téren csupán néhány lámpás pislákolt. Ezek némelyike gyengén 
megvilágította az Arno folyó rakpartját is, ahol a sötétség közeledte 
még fenyegetőbb volt; az itteni városlakók jónak látták idejekorán 
nyugovóra  térni  házuk  oltalmában.  A  homályban  már  csak  néhol 
mozgott  egy-egy  alak:  matrózok,  akik  kapkodva  tekerték  össze  a 
köteleket,  és  súrolták  a  fedélzetet,  miután  befejezték  az  utolsó 
javításokat hajójuk vitorlázatán, kikötőmunkások, akik sietve hordták 
a rakományukat a közeli raktárak biztonságot adó falai közé. Bár az 
utcák néptelenek voltak, azért az éjszakában ide is jutott némi fény a 
kocsmák és bordélyházak ablakaiból. 

Immár hét év telt el azóta, hogy Lorenzo de’ Medicit választották 
vezetővé Firenzében, melyet akkoriban vezető nemzetközi bankár- és 
kereskedőcsaládok tettek a világ egyik leggazdagabb városává. Ám a 
családok kegyetlen rivalizálása egyre  nagyobb  feszültséget szült a 
nép körében, és az akkor húszéves fiatalembernek, ha mást nem is, 
legalább a rend és nyugalom látszatát sikerült megteremtenie. Ennek 
ellenére a városban nem szűnt meg a parázsló hangulat, de lángra 
kapott,  valahányszor  az  egyik  tábor  megpróbálta  magához 
kaparintani  a hatalmat – akár azzal, hogy új  szövetségeket kötött, 
akár azzal, hogy megmaradt állhatatos és mozdíthatatlan ellenségnek. 
Firenze  napnyugta  után  nem  volt  biztonságos  az  Úr  1476. 
esztendejében. Még egy jázminillatú, tavaszi estén, amikor az Arno 
folyó bűzét már majdnem elfeledtette a kedvező széljárás, akkor sem 
volt ajánlatos kimerészkedni a szabad ég alá, ha az utcákra leszállt az 
alkony. 

Aznap  a  Hold  magasra  kúszott  fel  az  égen,  hogy  fölényes 
díszszemlét tartson a csillagok miriádnyi serege felett. Fénye ezüstre 
festette  azt  a  nyílt  terecskét  is,  ahol  a  Ponte  Vecchio 
belekapaszkodott a folyó északi partjába. A hídra épült házak boltjai, 
melyeket napközben elárasztott a nyüzsgő tömeg, most sötétek és 
némák voltak. A holdfény egy feketébe öltözött alak körvonalait is 
kirajzolta, aki a Santo Stefano al Ponte templom tetején állt. Egy 
magas és büszke fiatalemberét, aki alig töltötte be tizenhetedik évét. 
Miközben  elmélyülten  vizsgálta  az  alatta  elterülő  teret,  kezét 
szájához  emelte,  és  halk,  de  átható  füttyjelet  hallatott.  Azonnal 
észrevette, hogy válaszul először egy, majd három, aztán egy tucat, 
végül vagy húsz férfi lépett ki a térre a sötét utcákból és az épületek 
boltívei alól. Valamennyien fiatalok voltak, mint ő, övükben kard és 
tőr,  legtöbbjük  feketébe  öltözve,  némelyik  vérvörös,  zöld  vagy 
azúrkék  csuklyát,  kalapot  viselt.  A  vészjósló  külsejű  ifjoncok 
csoportja legyező alakban szétnyílt, mozgásuk kihívóan büszke volt. 
A  fiatalember  lenézett a halvány  fényben úszó, elszánt arcokra, 
melyek  egytől  egyig  rászegeződtek,  és  feje  fölé  emelt  öklével 
konokul tisztelgett nekik. 
— Összetartozunk! – kiáltotta, miközben a  lentiek  szintén az ég 
felé  lendítették  öklüket.  Többen  közülük  kardjukat  is  kivonták 
hüvelyéből,  megsuhintották  vele  a  levegőt,  és  az  utcakövekről 
egyszerre szállt a magasba lelkes üdvözlésük: – Egységben! 
A fiatalember egy macska ügyességével mászott le a befejezetlen 
homlokzaton a templom oszlopcsarnok alátámasztotta teraszáig. Itt 
szárnyként  kitárta  palástját,  és  egyetlen  ruganyos  szökkenéssel  a 
csoport közepén termett, mely várakozásteljesen gyűlt köré. 
— Csendet, barátaim! – mondta, feltartotta kezét, és ezzel az utolsó 
hang is elnémult. A fiatal férfi komor tekintete fenyegető mosollyá 
változott. 
— Leghűbb társaim, tudjátok-e, miért hívtalak ide benneteket ma 
éjjel?  A  segítségeteket  kérem.  Hosszú  ideje  már,  hogy  családom 
nevét sárba tiporja közös ellenségünk, s a maga szánalmas módján 
igyekszik  lealacsonyítani  bennünket.  Városunk  a  rágalmazásaitól 
hangos, míg én túl sokáig tűrtem hallgatásba burkolózva. Vieri de’ 
Pazzi, e név jól ismert előttetek. Egy rühes korcs, ki arra sem volna 
méltó, hogy belerúgjak, most azonban... 
Ebben  a  pillanatban  lába  előtt  a  földbe  csapódon  egy  jókora 
kődarab, melyet a híd felől hajítottak oda. 
— Elég az ostoba beszédből, grullo!1 
A szavak ifjú gazdája egyszerre bukkant fel csapatával az említett 
irányból, és ő azonnal tudta, kihez tartozik a hang. Dél felől, a hídon 
                                                1 hülye 
átkelve egy másik társaság közeledett, melyet szintén fiatal férfiak 
alkottak. Vezetőjük láthatóan élvezettel parádézott szerepében, vörös 
köpönyegét pompás csat fogta össze éjfekete bársonygúnyája felett. 
Az ügyes szerkezet kék lapját aranydelfinek és -keresztek díszítették. 
A fiatalember keze rezdületlenül nyugodott kardja markolatgombján. 
Tagadhatatlanul jóképű volt – bár ebből sokat levett a kegyetlen száj 
és  a  gyenge  áll  –  és,  jóllehet  már  hízásnak  indult,  kétségtelenül 
számolni kellett a karjában és a lábában rejlő erővel. 
— Buona sera, Vieri! Épp rólad beszélgettünk – válaszolt a fiatal 
férfi  kimérten,  és  szándékosan  eltúlzott  udvariassággal  meghajolt, 
miközben tekintete meglepetést színlelt. – De, bocsáss meg a szóért, 
arra  a  legkevésbé  sem  számítottunk,  hogy  személyesen  teszed 
tiszteleted, úgy tudtam, a Pazzik másokat szoktak felbérelni, hogy 
elvégezzék helyettük a piszkos munkát. 
Vieri kihúzta  magát, miután ő és csapata tett még pár  lépést a 
hídon, majd néhány méter után megállt. 
— Ezio  Auditore!  Elkényeztetett  kis  poronty,  még  te  beszélsz? 
Amikor  a  tintanyalók  és  aktakukacok  gyülekezete,  melyet 
családodnak  nevezel,  rohanvást  szalad  a  testőrséghez  védelemért, 
amint  a  veszély  legkisebb  jelét  sejti?  Codardo1!  –  kiáltott,  és 
megragadta kardja  markolatát. – Talán  nem te vagy, aki  fél  saját 
maga kezelésbe venni a dolgokat? 
— Nos,  mit  is  mondhatnék,  Vieri,  ciccione2.  Amikor  utoljára 
találkoztam a húgoddal, Viola igen elégedettnek tűnt a kezeléstől, 
amelyet  tőlem  kapott  –  mondta  Ezio  Auditore,  és  széles  vigyort 
küldött ellensége felé, miközben elégedetten hallgatta társai derült 
kacaját a háta mögül. 
— De  tudta,  ez  alkalommal  túl  messzire  ment.  Vieri  arca 
bíborvörösre változott a dühtől. 
— Elég volt, Ezio, te ócska szájhős! Lássuk, a kardodat is olyan jól 
forgatod-e, mint a nyelved! 
Azzal Vieri kardját a magasba rántotta, és fejével hátraintett az 
embereinek. 
— Öljétek le a fattyúkat! – üvöltötte. 
                                                1 gyáva 2 dagadék 
Ekkor  újabb  kődarab  süvített  át  a  levegőn,  de  ezúttal  nem 
kihívásnak  szánták.  Oldalról  találta  homlokon  Eziót,  akinek 
felszakadt  bőre  alól  vér  buggyant  elő.  Ezio  egy  pillanatra 
hátratántorodott, amint Vieri bandája kőzáport zúdított rá. Emberei is 
épphogy csak magukhoz tértek, mire a Pazzi-banda lefutott a hídról, 
és rárontott Ezióra és csapatára. A támadás olyan gyors volt, hogy 
azonnal közelharccá fajult, mivel még arra is alig lett volna idő, hogy 
kardot  vagy  akár  tőrt  rántsanak,  így  a  két  csoport  eleinte  puszta 
kézzel ment birokra. 
Az összecsapás vad és brutális volt – a kőkemény rúgásokat és 
ádáz ökölcsapásokat a repedő csontok hátborzongató hangja kísérte. 
Egy darabig megjósolhatatlan volt a harc kimenetele, aztán Ezio, aki 
a  szemébe  csorgó  vértől  már  alig  látott,  észrevette,  hogy  legjobb 
emberei közül kettő a földre bukik, és összegörnyed az őket taposó 
talpak alatt. Ekkor közvetlen közelről felhangzott Vieri kacaja, aki 
egy kővel a kezében végzetes csapásra lendítette karját Ezio feje felé. 
Ezio  ösztönösen  elhajolt,  de  hiába  védte  ki  a  széles  ütést,  a 
lendülettől  a  földre  zuhant.  Az  Auditore-tábor  lassan,  de  biztosan 
kezdett  alulmaradni.  Mielőtt  újra  lábra  állt,  Eziónak  sikerült 
szabaddá  tennie  tőrét,  és  vaktában  kaszabolva  szerencsésen 
belevágnia egy keménvkötésű Pazzi-orgyilkosba, aki kivont tőrrel és 
karddal készült lemészárolni őt. Ezio tőre a combján érte a támadót, 
átszakítva  a  ruhaszövetet,  az  izmokat  és  az  inakat.  Ellenfeléből 
velőtrázó  üvöltés  szakadt  fel,  eldobta  fegyvereit,  kezét  a  sebére 
szorította,  melyből  bőven  bugyogott  a  vér,  majd  tehetetlenül 
előrebukott. 
Amikor Ezio végül feltápászkodott és körbenézett, azt látta, hogy a 
rivális banda bekerítette valamennyi emberét, és fokozatosan szorítja 
őket a templom fala felé. Érezte, hogy az erő kezd visszatérni lábába, 
és  nekilátott  utat  törni  a  társaihoz.  Egy  nagydarab  Pazzi-legény 
megpróbálta  egy  széles  kardsuhintással  lenyakazni,  de  sikerült 
idejében elkapnia a fejét, és – ugyanazon lendülettel – öklével elérnie 
a  robusztus  állkapcsot.  Fogak  repültek  a  levegőben,  és  Ezio 
elégedetten látta, amint az ütéstől letaglózott óriás kábultan zuhan 
térdre.  Néhány  bátorító  szót  kiáltott  emberei  felé,  pedig 
legszívesebben arra biztatta volna őket, hogy fújjanak visszavonulót, 
amíg  képesek  megőrizni  maradék  méltóságukat.  De  ekkor, 
túlharsogva  a  csata  tomboló  zaját,  egy  zengő,  mégis  kedélyes  és 
nagyon ismerős hang szólította őt a Pazzi- csőcselék mögül. 
— Hé, fratellino1, hát te megint min töröd a fejed? 
Ezio szíve nagyot dobbant a megkönnyebbüléstől, és nagy nehezen 
sikerült kinyögnie néhány fesztelennek tűnő mondatot. 
— Te vagy az, Federico? Már csak te hiányoztál ide! Miért nem 
tudtál ma is kocsmába vagy bordélyba menni, mint rendesen? 
Nem hihetted, hogy kihagyok egy ilyen remek műsort! Tudtam, 
hogy  készülsz  valamire,  így  gondoltam,  ideugrok  és  megnézem, 
hogy a kisöcsém  miként boldogul. De amint  látom,  van  még  mit 
tanulnod! 
Federico Auditore, Ezio pár évvel idősebb bátyja, és az Auditore 
testvérek  közül  a  legidősebb,  nagydarab  fickó  volt,  hatalmas 
étvággyal – italra, szerelemre és bajkeverésre egyaránt éhes. Mielőtt 
még  befejezte  volna  mondókáját,  tüstént  munkához  is  látott. 
Kezdetnek  fogott  két  Pazzi-koponyát,  és  összehasonlító 
töréspróbának  vetette  őket  alá.  Ezután  –  míg  sietve  átvágott  a 
tömegen, hogy keblére ölelje öccsét – csizmája orrával erőteljesen 
állcsúcson legyintett egy magasabb növésű katonát. Federico lelkét 
láthatólag  nem  nagyon  viselte  meg  a  körülötte  rendezett  sürgés-
forgás.  E  különös  jelenés  hatására  Ezio  embereibe  visszaszállt  a 
bátorság,  és  megket tőzött  erővel  harcoltak  tovább.  Az  ellentábor 
soraiban viszont átmeneti zűrzavar támadt. Ráadásul addigra néhány 
hajógyári  munkás  is  összegyűlt,  hogy  tisztes  távolból  élvezze  az 
előadást,  és  a  Pazzi-fiúk  a  félhomályban  véletlenül  összekevertek 
őket  a  nem  létező  Auditore  felmentő  sereggel.  Ez  a  tény  – 
kiegészítve Federico további mutatványaival (mely mögött Ezio sem 
akart  lemaradni)  –  az  ellenfél  bősz,  harci  morálját  tökéletes 
pánikhangulattal fűszerezte. 
Az általános felfordulásnak Vieri de’ Pazzi dühödt üvöltése vetett 
véget. 
Visszavonulni!  –  kiáltott  emberei  felé,  de  parancsoló  hangja 
elcsuklott  a  kimerültségtől.  Utoljára  még  elkapta  Ezio  pillantását, 
fogai  között  elmorzsolt  egy  néma  szitkot,  majd  eltűnt  a  sötétben. 
                                                1 öcskös 
Emberei, kik a fáradtságtól járni is alig tudtak, követték vezérüket a 
Ponte  Vecchio  irányába.  Ezio  győztes  szövetségesei  vadul  utánuk 
vetették magukat. 
Ezio is indulni készült velük, de bátyja vaskos keze visszatartotta 
őt. 
— Egy pillanat – mondta. 
— Ezt hogy érted? Menekülés közben elkapjuk őket! 
— Nyugalom – mondta Federico egy rosszalló pillantás kíséretében, 
és gyengéden megérintette Ezio felsebzett szemöldökét. 
— Csak egy karcolás. 
— Több ez annál – döntötte el a kérdést Federico. -Jobb lesz, ha 
kerítünk neked egy orvost. 
Ezio kiköpött. 
— Nincs  időm  rá,  hogy  orvoshoz  rohangáljak.  Mellesleg...  – 
jegyezte meg bánatosan – nincs is rá pénzem. 
— Na persze! Gondolom, elpazaroltad nőkre és borra – vigyorgott 
Federico, és megértően rácsapott testvére vállára. 
— Pazarlásnak azért nem nevezném. És végül is csak a te példádat 
követtem. 
Ezio elmosolyodott, de ugyanakkor el is bizonytalanodott. Hirtelen 
tudatosult benne, hogy valóban sajog a feje. 
— Talán  igazad  van,  és  mégsem  ártana  megnézetni.  Gondolom, 
nem tudnál kölcsönadni e célra pár fiorinót1. 
Federico  megpaskolta  erszényét,  de  az  sehogy  sem  akart 
megcsörrenni. 
— Ami azt  illeti,  jelenleg engem  sem  vet fel a pénz túlzottan – 
mondta. 
Ezio elmosolyodott fivére zavarodottságán. 
— Na,  és  te  mire  pazaroltad  el?  Nyilván  adakozásra  és 
bűnbocsánatra. 
Federico elnevette magát. 
— Jól van, vettem a lapot. 
Körbenézett.  Végeredményben  csak  három  vagy  négy  emberük 
vált harcképtelenné, de már ők is kászálódni kezdtek a csatatéren. 
Felültek, nyögtek egy kicsit, majd elvigyorodtak. Kemény küzdelem 
                                                1 aranytallért 
volt, de senkinek sem tört csontja. Másrészről viszont sikerült vagy 
fél  tucat  Pazzi-csatlóst  teljesen  kiteríteni,  némelyiküket  csúnyán 
helybenhagyták. 
— Lássuk,  mi  lapul  hőseink  zsebében,  amit  megoszthatnának 
velünk – javasolta Federico. – Úgy látom, nekik most különben sincs 
szükségük  pénzre.  De  azért  lefogadom,  hogy  azonnal  felélednek, 
amint megpróbálod lehúzni őket. 
— Meglátjuk – mondta Ezio, azzal nekilátott. Fáradozása nem volt 
eredménytelen, néhány perc elteltével sikerült összegyűjtenie annyi 
aranyat,  amennyivel  mindkettőjük  erszényét  megtölthette.  Ezio 
megcsörgette  az  újonnan  szerzett  vagyont,  és  sokat  sejtetően 
pillantott bátyjára. 
— Elég lesz! – szólt rá Federico. – Hagyjunk nekik annyit, hogy 
eljussanak hazáig. Különben is, mi nem volnánk tolvajok, ez csupán 
hadisarc. A sebed továbbra sem tetszik nekem, irány az orvos. 
Ezio  bólintott,  és  egy  utolsó,  villámgyors  szemlét  tartott  az 
Auditore-győzelem  harcmezején.  Amikor  Federicónak  végleg 
elfogyott a türelme, egyik kezét fivére vállára tette. 
— Gyerünk már! – mondta, és minden ceremónia nélkül elindult. 
Federico  olyan  sebes  tempót  diktált,  hogy  a  kimerült  Ezio  alig 
tudott  lépést  tartani  vele.  Igaz,  amikor  túlságosan  lemaradt  vagy 
rossz  irányt  vett  egy  sikátorban,  bátyja  bevárta  vagy  visszasietett 
érte. 
— Sajnálom,  Ezio,  de  szeretnék  olyan  gyorsan  odaérni  a 
medicóhoz1, amilyen gyorsan csak lehet. 
Az orvos nem volt messze, ám Ezio percről percre gyengült. Végül 
kikötöttek  egy  félhomályos  helyiségben,  ahol  a  családi  orvosuk 
tartotta praxisát. A sötét tölgyfa asztalokon rézedények és üvegfiolák 
sorakoztak, a falak mentén ismeretlen rendeltetésű eszközök álltak, 
és a plafonról fürtökben lógtak a szárított gyógynövények. Ezio már 
alig állt a lábán. 
Dottore  Ceresa  nem  volt  felhőtlenül  boldog,  hogy  felverték  az 
éjszaka  közepén,  de  amint  egy  gyertyával  közelebb  lépett,  hogy 
megvizsgálja Ezio sebét, azonnal aggodalom fogta el. 
                                                1 orvoshoz 
— Hmm, fiatalember, ezúttal alaposan helybenhagyta valaki. Jobb 
nem jutott eszébe ma estére, mint összeveretni magát? 
— Becsületbeli  ügyről  volt  szó,  drága  doktor  úr  –  pontosított 
Federico. 
— Az más – mondta az orvos közömbösen. 
— Katonadolog – nyögte Ezio félájultan. 
Federico, aki most is szellemeskedés mögé bújtatta aggodalmát, 
még hozzátette: 
Foltozza össze, amennyire lehet! Barátunknak nincs sok fegyvere a 
csinos arcocskáján kívül. 
— Hé,  fottiti1!  –  mordult  bátyjára  Ezio  egy  nemzetközileg  ismert 
kézmozdulat kíséretében. 
A doktor rájuk sem  hederített, megmosta kezét, és a  számtalan 
üvegcséi  egyikéből  átlátszó  folyadékot öntött  egy  darab  vászonra. 
Megtisztogatta vele a sebet, amely annyira csípett, hogy Ezio arca 
beletorzult  a  fájdalomba,  majdnem  felpattant  a székről.  Amikor  a 
doktor  úgy  döntött,  hogy  elég  tiszta  a  seb,  fogott  egy  tüt,  és 
birkabelet fűzött át rajta. 
— Ez  most  egy  kicsit  jobban  fog  fájni  –  mondta.  Amint  az 
öltésekkel végzett, és bekötözte a sebet, Ezio úgy nézett ki, mint egy 
török, turbánnal a fején az orvos bátorítóan elmosolyodott: 
— Három  fiorino  lesz,  egyelőre.  Pár  nap  múlva  felkeresem  a 
palotájukban, és kiveszem az öltéseket. Az még három fiorino lesz, 
majd akkor. Ronda fejfájása lesz, de túléli. Próbáljon lazítani, úgy 
értem, önmagához képest! És ne aggódjon, a seb nem olyan súlyos, 
mint amilyennek  látszik.  A  jó  hír:  nem  marad  utána sebhely,  így 
ennyivel is kevesebb csalódást okoz majd a hölgyeknek a jövőben. 
Kint, az utcán Federico megölelte öccsét. Előhúzott egy flaskát, és 
Ezio felé nyújtotta. 
— Ne aggódj – mondta, amikor meglátta Ezio arckifejezését –, ez 
apa  legjobb  gappája2.  Ilyen  állapotban  az  anyatejnek  sem  vennéd 
nagyobb hasznát. 
Mindketten ittak, és érezték, ahogy a tüzes folyadék felmelegíti 
őket.


\\\\\\\\\\\ HELO


— Micsoda éjszaka! – mondta Federico. 
— Az. Kíváncsi vagyok, ők is olyan jól mulattak-e... 
Ezio itt elhallgatott, mert meglátta bátyja arcán a széles vigyort, 
majd nevetve helyesbített: – Hát persze, semmi kétség! 
— Azt hiszem – folytatta Federico –, jót tenne neked, ha harapnánk 
valamit. És persze le is öblítenénk, mielőtt hazamegyünk. Tudom, 
későre jár, de van egy kocsma a közelben, amely reggelig nem zár 
be, és véletlenül... 
— .. .véletlenül az ottani  oste1 neked amico intimo2 – fejezte be a 
mondatot Ezio. 
— Hogy találtad ki? 
Egy órára rá, miután egy palack Brunellóval leöblítették a ribolittát3 
és a biscettát4, Ezio már teljesen elfelejtette sebesülését. Visszanyerte 
erejét, és gyors felépülésében jelentős szerephez jutott a Pazzi-horda 
felett aratott győzelem mámora is. 
— Ideje hazamennünk, öcskös! – mondta Federico. 
— Apánkat már bizonyára nagyon érdekli, hol vannak a fiacskái. 
Főleg te, mert kellesz neki a bankügyeihez. Én szerencsére számolni 
is alig tudok, nyilván ezért erőlteti, hogy politikus legyen belőlem. 
— Vagy a politikában kötsz ki, vagy a cirkuszban. 
— Mi a különbség? 
Ezio tudta, apjuk szívesebben látná, ha ő vinné tovább a család 
üzleti  ügyeit  az  elsőszülött  helyett,  és  hogy  emiatt  Federico 
egyáltalán nem neheztel rá. A bankok világa nem Federicónak való, 
és nyilván már az első munkanapján belehalna az unalomba. A gond 
csak az volt, hogy ez a veszély Ezio esetében is fennállt. De a nap, 
amikor  majd  magára  ölti  a  fekete  bársonyöltönyt  és  a  firenzei 
bankárok aranyláncát, távolinak tűnt, és most még a felelősség súlya 
nélkül élvezte a szabadság napjait. 
Nem sejtette, hogy ezek a napok mennyire meg vannak számlálva. 
— Jobb lesz sietni, ha nem akarunk zűrt – mondta Federico. 
— Igen, talán tényleg aggódik már. 
                                                1 fogadós 2 puszipajtásod 3 kenyérlevest 4 mézeslepényt 
— Nem erről beszélek, tudja, hogy nem kell féltenie minket. Úgy 
értettem, ránk férne némi testmozgás. 
Federico szünetet tartott, és eltűnődve vizsgálta öccsét. 
— Mit szólnál egy versenyhez? Egy versenyhez és egy fogadáshoz. 
— Verseny? Hová? 
Federico  végignézett  a  holdfényben  úszó  utcákon  egy  közeli 
torony felé. 
— Legyen, mondjuk... a Santa Trinita, úgyis útba esik hazafelé. De 
csak ha nem túl megerőltető számodra, hogy... 
— Hogy mi? 
—... hogy ezt az utcai versenyt a háztetőkön tartanánk. 
Ezio vett egy mély lélegzetet: 
— Benne vagyok! 
— Akkor indulás, te kis tartaruga1! 
Még ki sem mondta a szavakat, és – akár a gyík – Federico már 
mászott  is  felfelé  egy  durván  meszelt  kőfalon.  A  vörös 
tetőcserepeken  megállt  egy  pillanatra,  mintha  elvesztené 
egyensúlyát, felnevetett, és már tovább is lendült. Mire Ezio is elérte 
a  fal  tetejét,  a  bátyja  már  húsz  méterrel  előtte  járt.  Azonnal 
rákapcsolt,  és  az  üldözés  adrenalin  fűtötte  hevében  teljesen 
megfeledkezett  fájdalmairól.  Aztán  látta,  ahogy  Federico  egyetlen 
hatalmas ugrással átszeli a koromfekete űrt, és könnyedén földet ér 
egy 'szürke palota lapos tetején, épp csak egy kicsivel lejjebb, mint 
az a tető, ahonnan leugrott. Kicsit tovább szaladt és várt. Ezióban 
felpislákolt a félelem, ahogy nyolc emelet mélyen elősötétlett az utca 
szakadeka, de tudta, hogy inkább meghalna, mint hogy a bátyja előtt 
habozzon. Összeszedte a bátorságát, és előrevetette magát. Ahogy 
átszárnyalt az utca fölött, látta a holdfényben megcsillanni kapálódzó 
lába alatt mélyen a gránit utcaköveket. Egy pillanatra beléhasított, mi 
lesz, ha rosszul mérte fel az ugrást, mert a palota kemény, szürke fala 
először  mintha  fölé  emelkedett  volna  –  aztán  valahogy  mégis 
alásüllyedt, és már az új tetőn állt. Terpeszbe  billent, az tény, de 
talpon volt, és hiába zihált, a győzelem édes érzése töltötte el. 
— A kis öcsikémnek van még mit tanulnia – csúfolódott Federico, 
és már futott is tovább. Árnyékként cikázott a kémények között, a 
                                                1 teknősbéka 
ritkás  felhők  alatt.  Ezio  előrevetette  magát,  beleveszett  a  pillanat 
szilajságába. Újabb mélységek tátongtak a lába alatt – némelyik csak 
kis  sikátort  ívelt  át,  mások  széles,  szekér  járta  utat.  Federicónak 
nyomát sem látta. Hirtelen ott magaslott előtte a Santa Trinita tornya, 
meredeken ugrott ki a templom  lágy  lejtésű, vörös tetejéből. Már 
majdnem  ott  volt,  amikor  eszébe  jutott,  hogy  a  templom  egy  tér 
közepén áll, és hogy sokkal messzebb van a többi épülettől, mint az 
eddig átugrott utcák két oldala. Nem engedhette meg magának, hogy 
habozzon, hogy elveszítse a lendületét 
csak abban reménykedhetett, hogy a templom teteje alacsonyabban 
van, mint ahonnan megpróbál ráugrani. Ha kellő erővel veti magát 
előre,  és  sikerül  a  levegőbe  hasítania,  a  többiről  gondoskodik  a 
gravitáció.  Pár  másodpercig  madárként  repül  majd.  Arra  nem  is 
gondolt, a kudarc milyen következményekkel járna. 
A tető pereme gyorsan közeledett, és aztán – a semmi. Repült, 
hallgatta, ahogy a szél a fülébe fütyül, könnyeket csal a szemébe. A 
templom teteje végtelenül távolinak tűnt – sosem éri el, sosem nevet 
már, nem harcol, nem szorít asszonyt a karjába. Nem kapott levegőt. 
Lehunyta a szemét, és akkor... 
Kétrét görnyedt, négykézláb próbálta visszanyerni az egyensúlyát, 
de  újra  kő  volt  a  talpa  alatt  –  sikerült  az  ugrás.  Igaz,  alig  pár 
hüvelyknyire volt csak a peremtől, de átugrott a templom tetejére! 
De  hol  lehetett  Federico?  Felkapaszkodott  a torony  tövéhez,  és 
visszafordult, hogy megnézze, merről jött. Épp időben nézett hátra, 
hogy lássa, amint a bátyja átvitorlázik a levegőn. Federico stabilan 
érkezett, de a súlya alatt kibillent a helyéről pár vörös agyagcserép, 
és kis híján kicsúszott alóla a lába is, ahogy a cserepek elsurrantak a 
tetőn,  átbuktak  a  peremen,  és  pár  másodperccel  később  hangos 
csattanással zúzódtak szét az utcakövön. De Federico már vissza is 
nyerte  az  egyensúlyát,  és  zihálva,  de  széles,  büszke  mosollyal  az 
arcán egyenesedett fel. 
— Nocsak, nem is olyan tartaruga – mondta, és Ezio mellé lépett. 
Megveregette a vállát. – Úgy húztál el mellettem, mint az olajozott 
istennyila! 
— Észre sem  vettem, hogy  lehagytalak –  válaszolta Ezio kurtán: 
még mindig levegő után kapkodott. 
Nohát,  a  torony  tetejéig  már  nem  is  győzöl  le  –  vetette  oda 
Federico.  Félrelökte  Eziót,  és  elkezdett  felkapaszkodni  a  zömök 
toronyra, melyet a városatyák épp mostanában terveztek lecserélni 
valami  modernebbre.  Ezúttal  Federico  ért  fel  elsőnek,  sőt,  fel  is 
kellett segítenie sebesült öccsét, aki kezdte úgy érezni, nem is lenne 
olyan rossz végre ágyba kerülni. Mindketten ziháltak, és amíg ki nem 
fújták  magukat,  csak  álltak,  és  nézték  alant  elterülő  városukat. 
Békésen, csendben bevert a gyöngyházfényű hajnalban. 
— Jó  életünk  van,  öcsém  –  sóhajtott  fel  Federico  szokatlan 
komolysággal. 
— A legjobb – bólintott Ezio is –, és remélem, mindig ilyen marad! 
Mindketten  elhallgattak  –  egyikük  sem  akarta  megtörni  ezt  a 
tökéletes pillanatot de egy idő után Federico szólalt meg halkan. 
— Remélem, mi is mindig ilyenek maradunk, fratellino! Gyere, ideje 
visszamennünk. Ott a palotánk teteje. Ha Isten irgalmas, apánk nem 
maradt fenn egész éjjel, különben végünk! Menjünk! 
A  torony  pereméhez  lépett,  hogy  visszamásszon  a  tetőre,  de 
amikor látta, hogy Ezio marad, ahol volt, ő is megtorpant. 
— Mi van? 
— Várj csak egy percet! 
— Mit nézel? – kérdezte Federico, és visszalépett mellé. Követte 
Ezio tekintetét, és elvigyorodott. – Te sunyi ördögfióka! Csak nem 
azon gondolkozol, hogy most odamész? Hadd aludjon az a szegény 
lány! 
— Nem... szerintem ideje, hogy Cristina felébredjen. 
 
Ezio  csak  nemrégiben  találkozott  Cristina  Calfuccival,  de  már 
elválaszthatatlanok voltak annak ellenére, hogy a szüleik túl fiatalnak 
ítélték őket bármiféle komolyabb kapcsolatra. Ezio nem értett velük 
egyet, de Cristina még csak tizenhét éves volt, és a szülei elvárták 
volna  Eziótól,  hogy  féket  vessen  zabolátlan  természetére,  ha  azt 
akarja, hogy jó szemmel nézzék közeledését. Ettől persze csak még 
dacosabb lett. 
Federico és Ezio a piacon lődörögtek, miután vettek pár apróságot 
a  védőszent  napjára  húguknak.  A  csinos  városi  lányokat  nézték, 
amint accompagnatricéjükkel1 egyik árustól a másikig libbentek; emitt 
a csipkét nézték, amott a szalagokat és a selymet. De az egyik lány 
messze túlragyogta a többit: szebb és kecsesebb volt, mint bárki, akit 
Ezio addig látott. Tudta, hogy sosem felejti el azt a napot, amikor 
először megpillantotta. 
— Ó – sóhajtott fel önkéntelenül is. – Nézd csak, de csodaszép! 
— Az – válaszolta örök gyakorlatias bátyja. – Miért nem mész oda 
hozzá? Köszönhetnél neki... 
— Micsoda?  –  kérdezett  vissza  Ezio  döbbenten.  –  És  miután 
köszöntem, mihez kezdjek? 
Például megpróbálhatnál beszélni vele. Te mit vettél, ő mit vett, 
nem számít, mit mondasz. Tudod, öcsikém, a legtöbb férfi annyira 
retteg a gyönyörű nőktől, hogy bárki, akinek sikerül összeszednie a 
bátorságát, hogy megszólítsa, eleve előnnyel indul. Szerinted ők nem 
szeretnék,  hogy  észrevegyék  őket,  ők  nem  akarnak  férfiakkal 
beszélgetni?  Még  szép,  hogy  igen!  És  különben  is,  egész  jóképű 
vagy, ráadásul egy Auditore. Vágj csak bele! Én addig lekötöm a 
kísérőjét. Ami azt illeti, ő is elég csinos fehérnép! 
Ezio  azt  sem  felejtette  el,  hogy  amikor  kettesben  maradt 
Cristinával, a földbe gyökerezett a lába, és elakadt a szava: csak állt, 
és magába itta a lány sötét szemének, lágy, vörösesbarna hajának, 
fitos orrának szépségét. 
Cristina hidegen nézett rá. 
— Mi van? – kérdezte. 
— Hogyhogy mi van? – szakadt ki Ezióból. 
— Miért állsz itt így? 
— Ó... igen... Csupán kérdezni akartam kegyedtől valamit. 
— És mi lett volna az? 
— A becses neve! 
A lány a szemét forgatta. A fenébe is – gondolta Ezio –, ezt már 
ezerszer hallotta. 
— Nem mintha alkalmad lenne valaha is használni – vetette oda a 
lány, és elvonult. Ezio egy pillanatig csak bámult, aztán utánaszaladt. 
— Várjon!  –  zihálta,  amikor  utolérte;  úgy  elakadt  a  lélegzete, 
mintha  egy  mérföldet  rohant  volna.  –  Még  nem  készültem  fel. 
                                                1 gardedámjukkal 
Elbűvölő akartam lenni. És sármos. És elmés is! Nem adna még egy 
esélyt? 
A  lány csak  visszanézett rá, le  sem  lassított, de  mintha a szája 
sarkában halvány mosoly játszott volna. Ezio teljesen elkeseredett, 
de Federico figyelte, és halkan odaszólt. 
— Nehogy most add fel! Láttam, hogy rád mosolygott! Nem fog 
elfelejteni! 
Ezio ezzel biztathatta magát, és követte a lányt – de diszkréten, 
nehogy  észrevegyék.  Háromszor-négyszer  be  kellett  ugrania  egy 
árusbódé mögé, vagy, miután a lány kiért a piactérről, egy kapualjba, 
de ügyesen sikerült egészen a családi hajlékig követnie a lányt. Itt 
egy  férfi  állta  el  az  útját,  aki  ismerősnek  tűnt  Ezio  számára,  így 
hátrahúzódott. 
Cristina dühösen mérte végig a fickót. 
— Mondtam már, Vieri, hogy nem érdekelsz! Most pedig engedj az 
utamra! 
A rejtőzködő Ezio mély levegőt vett. Vieri de’ Pazzi! Hát persze! 
— De signorina, engem viszont érdekelsz! Nagyon is érdekelsz! – 
mondta Vieri. 
— Akkor állj be a sor végére. 
A lány megpróbálta kikerülni, de a fickó elé állt. 
— Nem úgy van ám az, amore mio1! Átgondoltam a dolgot: épp elég 
sokáig vártam már arra, hogy magadtól tedd szét nekem a lábad! – 
Durván megragadta a lány karját, magához rántotta, és átkulcsolta a 
másik karjával, hogy az hiába küszködött 
— Úgy látom, nem értetted, mit mondott a hölgy – szólalt meg Ezio 
hirtelen. Előrelépett, és Vieri szemébe nézett. 
— Ó, a kis Auditore kölyök! Cane rognoso2! Neked meg mi közöd 
van ehhez az egészhez? Az ördög vigyen el! 
— És  buon  giorno  neked  is,  Vieri.  Sajnálom,  hogy  meg  kell 
zavarnom a szórakozásodat, de az a határozott benyomásom, hogy az 
ifjú hölgy terhére vagy! 
Nahát, valóban? Bocsáss meg, drágám, de ki kell vernem a taknyot 
is  ebből  a  senkiháziból!  –  Ezzel  Vieri  ellökte  Cristinát,  és  jobb 
                                                1 szerelmem 2 rühes kutya! 
öklével Ezio felé sújtott. Ezio könnyedén hárított, oldalra lépett, és 
elgáncsolta  a  támadás  lendületétől  előrezuhanó  Vierit.  A  fickó 
elterült a porban. 